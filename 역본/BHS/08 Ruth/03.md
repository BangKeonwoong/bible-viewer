---
book: Ruth
chapter: 3
version: BHS
---

1 וַ תֹּ֥אמֶר לָ֖הּ נָעֳמִ֣י חֲמֹותָ֑הּ בִּתִּ֞י הֲ לֹ֧א אֲבַקֶּשׁ־ לָ֛ךְ מָנֹ֖וחַ אֲשֶׁ֥ר יִֽיטַב־ לָֽךְ׃
2 וְ עַתָּ֗ה הֲ לֹ֥א בֹ֨עַז֙ מֹֽדַעְתָּ֔נוּ אֲשֶׁ֥ר הָיִ֖ית אֶת־ נַעֲרֹותָ֑יו הִנֵּה־ ה֗וּא זֹרֶ֛ה אֶת־ גֹּ֥רֶן הַ שְּׂעֹרִ֖ים הַ לָּֽיְלָה׃
3 וְ רָחַ֣צְתְּ׀ וָ סַ֗כְתְּ וְ שַׂ֧מְתְּ <qere>שִׂמְלֹתַ֛יִךְ</qere> עָלַ֖יִךְ <qere>וְ</qere> <qere>יָרַ֣דְתְּ</qere> הַ גֹּ֑רֶן אַל־ תִּוָּדְעִ֣י לָ אִ֔ישׁ עַ֥ד כַּלֹּתֹ֖ו לֶ אֱכֹ֥ל וְ לִ שְׁתֹּֽות׃
4 וִ יהִ֣י בְ שָׁכְבֹ֗ו וְ יָדַ֨עַתְּ֙ אֶת־ הַ מָּקֹום֙ אֲשֶׁ֣ר יִשְׁכַּב־ שָׁ֔ם וּ בָ֛את וְ גִלִּ֥ית מַרְגְּלֹתָ֖יו <qere>וְ</qere> <qere>שָׁכָ֑בְתְּ</qere> וְ הוּא֙ יַגִּ֣יד לָ֔ךְ אֵ֖ת אֲשֶׁ֥ר תַּעֲשִֽׂין׃
5 וַ תֹּ֖אמֶר אֵלֶ֑יהָ כֹּ֛ל אֲשֶׁר־ תֹּאמְרִ֥י <qere>אֵלַ֖י</qere> אֶֽעֱשֶֽׂה׃
6 וַ תֵּ֖רֶד הַ גֹּ֑רֶן וַ תַּ֕עַשׂ כְּ כֹ֥ל אֲשֶׁר־ צִוַּ֖תָּה חֲמֹותָֽהּ׃
7 וַ יֹּ֨אכַל בֹּ֤עַז וַ יֵּשְׁתְּ֙ וַ יִּיטַ֣ב לִבֹּ֔ו וַ יָּבֹ֕א לִ שְׁכַּ֖ב בִּ קְצֵ֣ה הָ עֲרֵמָ֑ה וַ תָּבֹ֣א בַ לָּ֔ט וַ תְּגַ֥ל מַרְגְּלֹתָ֖יו וַ תִּשְׁכָּֽב׃
8 וַ יְהִי֙ בַּ חֲצִ֣י הַ לַּ֔יְלָה וַ יֶּחֱרַ֥ד הָ אִ֖ישׁ וַ יִּלָּפֵ֑ת וְ הִנֵּ֣ה אִשָּׁ֔ה שֹׁכֶ֖בֶת מַרְגְּלֹתָֽיו׃
9 וַ יֹּ֖אמֶר מִי־ אָ֑תּ וַ תֹּ֗אמֶר אָנֹכִי֙ ר֣וּת אֲמָתֶ֔ךָ וּ פָרַשְׂתָּ֤ כְנָפֶ֨ךָ֙ עַל־ אֲמָ֣תְךָ֔ כִּ֥י גֹאֵ֖ל אָֽתָּה׃
10 וַ יֹּ֗אמֶר בְּרוּכָ֨ה אַ֤תְּ לַֽ יהוָה֙ בִּתִּ֔י הֵיטַ֛בְתְּ חַסְדֵּ֥ךְ הָ אַחֲרֹ֖ון מִן־ הָ רִאשֹׁ֑ון לְ בִלְתִּי־ לֶ֗כֶת אַחֲרֵי֙ הַ בַּ֣חוּרִ֔ים אִם־ דַּ֖ל וְ אִם־ עָשִֽׁיר׃
11 וְ עַתָּ֗ה בִּתִּי֙ אַל־ תִּ֣ירְאִ֔י כֹּ֥ל אֲשֶׁר־ תֹּאמְרִ֖י אֶֽעֱשֶׂה־ לָּ֑ךְ כִּ֤י יֹודֵ֨עַ֙ כָּל־ שַׁ֣עַר עַמִּ֔י כִּ֛י אֵ֥שֶׁת חַ֖יִל אָֽתְּ׃
12 וְ עַתָּה֙ כִּ֣י אָמְנָ֔ם <qere>כִּ֥י</qere> גֹאֵ֖ל אָנֹ֑כִי וְ גַ֛ם יֵ֥שׁ גֹּאֵ֖ל קָרֹ֥וב מִמֶּֽנִּי׃
13 לִ֣ינִי׀ הַ לַּ֗יְלָה וְ הָיָ֤ה בַ בֹּ֨קֶר֙ אִם־ יִגְאָלֵ֥ךְ טֹוב֙ יִגְאָ֔ל וְ אִם־ לֹ֨א יַחְפֹּ֧ץ לְ גָֽאֳלֵ֛ךְ וּ גְאַלְתִּ֥יךְ אָנֹ֖כִי חַי־ יְהוָ֑ה שִׁכְבִ֖י עַד־ הַ בֹּֽקֶר׃
14 וַ תִּשְׁכַּ֤ב <qere>מַרְגְּלֹתָיו֙</qere> עַד־ הַ בֹּ֔קֶר וַ תָּ֕קָם <qere>בְּ</qere> <qere>טֶ֛רֶם</qere> יַכִּ֥יר אִ֖ישׁ אֶת־ רֵעֵ֑הוּ וַ יֹּ֨אמֶר֙ אַל־ יִוָּדַ֔ע כִּי־ בָ֥אָה הָ אִשָּׁ֖ה הַ גֹּֽרֶן׃
15 וַ יֹּ֗אמֶר הָ֠בִי הַ מִּטְפַּ֧חַת אֲשֶׁר־ עָלַ֛יִךְ וְ אֶֽחֳזִי־ בָ֖הּ וַ תֹּ֣אחֶז בָּ֑הּ וַ יָּ֤מָד שֵׁשׁ־ שְׂעֹרִים֙ וַ יָּ֣שֶׁת עָלֶ֔יהָ וַ יָּבֹ֖א הָ עִֽיר׃
16 וַ תָּבֹוא֙ אֶל־ חֲמֹותָ֔הּ וַ תֹּ֖אמֶר מִי־ אַ֣תְּ בִּתִּ֑י וַ תַּ֨גֶּד־ לָ֔הּ אֵ֛ת כָּל־ אֲשֶׁ֥ר עָֽשָׂה־ לָ֖הּ הָ אִֽישׁ׃
17 וַ תֹּ֕אמֶר שֵׁשׁ־ הַ שְּׂעֹרִ֥ים הָ אֵ֖לֶּה נָ֣תַן לִ֑י כִּ֚י אָמַ֣ר <qere>אֵלַ֔י</qere> אַל־ תָּבֹ֥ואִי רֵיקָ֖ם אֶל־ חֲמֹותֵֽךְ׃
18 וַ תֹּ֨אמֶר֙ שְׁבִ֣י בִתִּ֔י עַ֚ד אֲשֶׁ֣ר תֵּֽדְעִ֔ין אֵ֖יךְ יִפֹּ֣ל דָּבָ֑ר כִּ֣י לֹ֤א יִשְׁקֹט֙ הָ אִ֔ישׁ כִּֽי־ אִם־ כִּלָּ֥ה הַ דָּבָ֖ר הַ יֹּֽום׃
