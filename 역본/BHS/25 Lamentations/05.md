---
book: Lamentations
chapter: 5
version: BHS
---

1 זְכֹ֤ר יְהוָה֙ מֶֽה־ הָ֣יָה לָ֔נוּ <qere>הַבִּ֖יטָה</qere> וּ רְאֵ֥ה אֶת־ חֶרְפָּתֵֽנוּ׃
2 נַחֲלָתֵ֨נוּ֙ נֶֽהֶפְכָ֣ה לְ זָרִ֔ים בָּתֵּ֖ינוּ לְ נָכְרִֽים׃
3 יְתֹומִ֤ים הָיִ֨ינוּ֙ <qere>וְ</qere> <qere>אֵ֣ין</qere> אָ֔ב אִמֹּתֵ֖ינוּ כְּ אַלְמָנֹֽות׃
4 מֵימֵ֨ינוּ֙ בְּ כֶ֣סֶף שָׁתִ֔ינוּ עֵצֵ֖ינוּ בִּ מְחִ֥יר יָבֹֽאוּ׃
5 עַ֤ל צַוָּארֵ֨נוּ֙ נִרְדָּ֔פְנוּ יָגַ֖עְנוּ <qere>וְ</qere> <qere>לֹ֥א</qere> הֽוּנַֽח־ לָֽנוּ׃
6 מִצְרַ֨יִם֙ נָתַ֣נּוּ יָ֔ד אַשּׁ֖וּר לִ שְׂבֹּ֥עַֽ לָֽחֶם׃
7 אֲבֹתֵ֤ינוּ חָֽטְאוּ֙ <qere>וְ</qere> <qere>אֵינָ֔ם</qere> <qere>וַ</qere> <qere>אֲנַ֖חְנוּ</qere> עֲוֹנֹתֵיהֶ֥ם סָבָֽלְנוּ׃
8 עֲבָדִים֙ מָ֣שְׁלוּ בָ֔נוּ פֹּרֵ֖ק אֵ֥ין מִ יָּדָֽם׃
9 בְּ נַפְשֵׁ֨נוּ֙ נָבִ֣יא לַחְמֵ֔נוּ מִ פְּנֵ֖י חֶ֥רֶב הַ מִּדְבָּֽר׃
10 עֹורֵ֨נוּ֙ כְּ תַנּ֣וּר נִכְמָ֔רוּ מִ פְּנֵ֖י זַלְעֲפֹ֥ות רָעָֽב׃
11 נָשִׁים֙ בְּ צִיֹּ֣ון עִנּ֔וּ בְּתֻלֹ֖ת בְּ עָרֵ֥י יְהוּדָֽה׃
12 שָׂרִים֙ בְּ יָדָ֣ם נִתְל֔וּ פְּנֵ֥י זְקֵנִ֖ים לֹ֥א נֶהְדָּֽרוּ׃
13 בַּחוּרִים֙ טְחֹ֣ון נָשָׂ֔אוּ וּ נְעָרִ֖ים בָּ עֵ֥ץ כָּשָֽׁלוּ׃
14 זְקֵנִים֙ מִ שַּׁ֣עַר שָׁבָ֔תוּ בַּחוּרִ֖ים מִ נְּגִינָתָֽם׃
15 שָׁבַת֙ מְשֹׂ֣ושׂ לִבֵּ֔נוּ נֶהְפַּ֥ךְ לְ אֵ֖בֶל מְחֹלֵֽנוּ׃
16 נָֽפְלָה֙ עֲטֶ֣רֶת רֹאשֵׁ֔נוּ אֹֽוי־ נָ֥א לָ֖נוּ כִּ֥י חָטָֽאנוּ׃
17 עַל־ זֶ֗ה הָיָ֤ה דָוֶה֙ לִבֵּ֔נוּ עַל־ אֵ֖לֶּה חָשְׁכ֥וּ עֵינֵֽינוּ׃
18 עַ֤ל הַר־ צִיֹּון֙ שֶׁ שָּׁמֵ֔ם שׁוּעָלִ֖ים הִלְּכוּ־ בֹֽו ׃ פ
19 אַתָּ֤ה יְהוָה֙ לְ עֹולָ֣ם תֵּשֵׁ֔ב כִּסְאֲךָ֖ לְ דֹ֥ר וָ דֹֽור׃
20 לָ֤מָּה לָ נֶ֨צַח֙ תִּשְׁכָּחֵ֔נוּ תַּֽעַזְבֵ֖נוּ לְ אֹ֥רֶךְ יָמִֽים׃
21 הֲשִׁיבֵ֨נוּ יְהוָ֤ה׀ אֵלֶ֨יךָ֙ <qere>וְֽ</qere> <qere>נָשׁ֔וּבָה</qere> חַדֵּ֥שׁ יָמֵ֖ינוּ כְּ קֶֽדֶם׃
22 כִּ֚י אִם־ מָאֹ֣ס מְאַסְתָּ֔נוּ קָצַ֥פְתָּ עָלֵ֖ינוּ עַד־ מְאֹֽד׃
